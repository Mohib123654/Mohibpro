<html>
<body bgcolor="#800000">
<font name="kalpurush" font color="white" font size="10"><u><center>লিনিয়া</center></u></font><br>

<font name="kalpurush" font color="white" font size="5"> লিনিয়া ওর ডায়েরীর একান্ন নম্বর পৃষ্ঠায় লিখল, সবাই বলে আমি নাকি ভীষণ সুন্দরী। আমার নীল চোখের দিকে তাকালে নাকি অনেকের হৃদস্পন্দর বেড়ে যায়। কথাগুলো শুনতে আমার কাছে হাস্যকর লাগলেও আমি বিশ্বাস করি কথাগুলো শতভাগ সত্য। আমার সুদীর্ঘ কেশ পৃথিবীর যেকোন পুরুষের কাছে কল্পনা। কিন্তু প্রকৃতি বোধ হয় সবাইকে সমান চোখে দেখে। কেউ এগিয়ে যাবে আর কেউ পিছিয়ে থাকবে এটা সে চায় না। তাই হয়ত আমাকে যেমন রূপ দিয়েছে, ঠিক তেমনি দিয়েছে অভিশাপ।<br>
লেখাটা শেষ করে ডায়েরীটা টেবিলের এক পাশে ঠেলে দেয় লিনিয়া। হঠাৎ জানালা গলে আসা এক দমকা হাওয়ায় ওর কোমল চুলগুলো এলোমেলো হয়ে যায়। এক অদ্ভুদ প্রশান্তিতে চোখ দুটো বুজে আসে।বাইরে তখনি ধূসর মেঘে আকাশটা ছেয়ে গেছে। দূর থেকে মেঘের গর্জন শুনা যায়। ক্ষাণিকবাদেই নামল বৃষ্টি। লিনিয়া বারান্দায় এসে দাড়াল। বৃষ্টির ফোটাগুলো হাত দিয়ে ছোঁয়ার চেষ্টা করল। ফোটাগুলো ওর আঞুল বেয়ে যেতে যেতে কনুই পর্যন্ত এসে যায়। যেন ওগুলো মনের আনন্দে খেলা করছে।লিনিয়া হঠাৎ দীর্ঘ শ্বাস ছেড়ে ঘর থেকে কাগজ এনে বসে পড়ে। তারপর আনমনা ভঙ্গিতে  কাগজগুলো ভাঁজ করে একে একে নৌকা বানাতে শুরু করল। গুণে গুণে দশটা নোকা বানায় ও। তারপর প্রতিটি নৌকায় ওর একজন করে প্রিয় মানুষের নাম লেখে। পৃথিবীতে সব থেকে প্রিয় দশজন। ও জানে এর মধ্যে একজন ওর জীবন থেকে হারিয়ে যাবে চীরতরে। লিনিয়া নৌকাগুলো উঠোনে জমে থাকা পানিতে ছেড়ে দিল। নৌকাগুলো ইচ্ছেমতো ভেসে বেড়াচ্ছে। লিনিয়া কৌতুহূলি চোখে তাকিয়ে আছে ওগুলোর দিকে। যেই নৌকাটা সবার আগে ডুবে যাবে সেই প্রিয় মানুষটাও এই পৃথিবী থেকে চলে যাবে। কী নিষ্ঠুর! তবুও যেন এই খেলাটি
লিনিয়াকে নেশার মত গ্রাস করেছে। হঠাৎ পিছন থেকে মা ডেকে বলল, লিনিয়া, তোর বাবা ফোন ধরছে না। তোর মোবাইলটা দিয়ে ফোন কর তো। বাইরে যা বৃষ্টি।<br>
লিনিয়া আরো এক দফা দীর্ঘশ্বাস ছেড়ে বলল, মা, বাবা আর ফিরবে না।
</body></html>